<html lang="en">




    <head>
        <meta charset="UTF-8">
        <meta http-equiv="X-UA-Compatible" content="IE=edge">
        <meta name="viewport" content="width=device-width, initial-scale=1.0">
        <title>Main</title>
        <!-- <link rel="stylesheet" href="reset.css"> -->
        <link rel="stylesheet" href="style.css">
        <link rel="stylesheet" href="https://cdnjs.cloudflare.com/ajax/libs/font-awesome/6.0.0/css/all.min.css">
    </head>
    
    <body>
        <a href="index.html"><h1>ნინო გაბისონია</h1> </a>
        <i class="fa-brands fa-square-facebook"></i>
        <header>
        
    
            <nav>
                <ul>
                    <li><a href="about.html">ჩვენ შესახებ</a></li>
                    <li><a href="contact.html">კონტაქტი</a></li>
                </ul>
            </nav>
        </header>
       
        <hr>
    
        <!-- about section -->
       
 
<img decoding="async" src="https://nationalgeographic.ge/app/uploads/2022/10/STOCK_MM9505_99582_QuintonSmith.jpg" alt class="wi-ratio-img">
      <h2>რა უტრიალებთ თავში?</h2>
      <h4>ზოგ ცხოველს – ემპათიური ვირთაგვა იქნება
        თუ მომდურავი მაიმუნი – ჩვენსავით კომპლექსური ემოციები აქვს.</h4>



      <p>   
        უკვე რვა წელია ჩემს მეძებარ ძაღლ ჩარლისთან ერთად ვცხოვრობ, რომელსაც ბლადჰაუნდისთვის სამარცხვინოდ ცუდი ყნოსვა აქვს. ყოველთვის დიდი ზეიმით მეგებება სახლში დაბრუნებულს, თუნდაც სულ ცოტა ხნით გავიდე მაღაზიაში. როდესაც ვიცინი, იატაკზე კუდის კაკუნის ხმა მესმის ხოლმე გვერდითა ოთახიდან; ჩემს სიხარულს მაშინაც ეხმაურება, როცა ვერ მხედავს.

და მაინც, ასეთი კავშირის მიუხედავად, ჩემს ცოლს ვეკითხები ხოლმე: „როგორ გგონია, ვუყვარვარ?“. ამ კითხვით თავი ისე მოვაბეზრე, რომ ოდნავ გაღიზიანებული მპასუხობს: „კი, კი!“.


რამდენად ჰგავს ცხოველის გონება ჩვენსას? სხვა სახეობებსაც ჩვენნაირი ფიქრები, გრძნობები და მოგონებები აქვთ?

ადამიანებს ჩვენი თავი უნიკალური არსებები გვგონია, სხვა ცხოველებისაგან ფუნდამენტურად განსხვავებული. თუმცა, უკანასკნელი ნახევარი საუკუნის განმავლობაში, მეცნიერებმა ცხოველთა ინტელექტის დამასაბუთებელი მასალა მოაგროვეს. ახალკალედონიური ყვავები წვრილ ტოტებს სხეპენ და მათი მეშვეობით ხეზე მწერების ლარვას ჩხრეკენ. რვაფეხები თავსატეხებს ხსნიან და ბუნაგების შესასვლელში ქვებს აწყობენ თავის დასაცავად. ეჭვი აღარ გვეპარება, რომ მრავალ ცხოველს აქვს შთამბეჭდავი კოგნიტიური უნარი, მაგრამ საინტერესოა, უბრალოდ დახვეწილი რობოტები არიან, რომლებსაც მხოლოდ გადარჩენა და გამრავლება ადარდებთ?

მზარდი რაოდენობის ბიჰევიორისტული კვლევები, ველურ ბუნებაში დაკვირვებებთან ერთად, ცხადყოფს, რომ მრავალ სახეობას უფრო მეტი აქვს საერთო ადამიანთან, ვიდრე აქამდე გვეგონა. სპილოები გლოვობენ. დელფინები თამაშით ერთობიან. მელანთევზებს ერთმანეთისგან განსხვავებული ინდივიდუალური თვისებები აქვთ. ყორნები, როგორც ჩანს, სხვა ყორნების ემოციურ მდგომარეობაზე რეაგირებენ. მრავალი პრიმატი მჭიდრო მეგობრულ კავშირს ამყარებს. ზოგი სახეობის (მაგალითად, სპილო ან ცელნამგალა ვეშაპი) უფროსი ინდივიდები საკუთარი გამოცდილებით მიღებულ ცოდნას ახალგაზრდებს უზიარებენ. რამდენიმე სხვა სახეობას, ვირთაგვების ჩათვლით, ემპათიისა და კეთილგანწყობის უნარი აქვს.

მრავალი ცოცხალი არსების ცნობიერების, ფიქრებისა და განცდების შესახებ ახალგამოკვეთილი სურათი შეიძლება კოპერნიკისეულ რევოლუციას შევადაროთ იმ თვალსაზრისით, თუ როგორ აღვიქვამთ ადამიანები ჩვენი პლანეტის სხვა ბინადრებს. დაახლოებით სამი ათწლეულის წინ ცხოველთა გონება სამეცნიერო კვლევის საგნად არც მოიაზრებოდა. „ცხოველთა ემოციები მხოლოდ რომანტიკოსების საქმე იყო“, – იხსენებს ფრანს დე ვაალი, ემორის უნივერსიტეტის ეთოლოგი, რომელიც მთელი ცხოვრება პრიმატების ქცევას შეისწავლის. ორიოდე ათწლეულის წინ, მისი თქმით, მეცნიერები მივიდნენ დასკვნამდე, რომ გარკვეულ სახეობებს ცნობიერება ჰქონდათ, თუმცა მათი განცდები ადამიანისას ვერ შეედრებოდა და, ამრიგად, მნიშვნელოვანი არ იყო.

დღეს უკვე ზოგი ბიჰევიორისტი რწმუნდება, რომ „მრავალი ცხოველის შინაგანი პროცესები ისეთივე კომპლექსურია, როგორიც ადამიანის,  – ამბობს დე ვაალი, – განსხვავება ისაა, რომ ჩვენ ამის ენით გამოხატვა შეგვიძლია, საკუთარ გრძნობებზე ლაპარაკი შეგვიძლია“. თუ ეს ახლებური შეხედულება ფართო გავრცელებას  პოვებს, შეიძლება სრულიად შეიცვალოს ადამიანების დამოკიდებულება სხვა სახეობების მიმართ. „თუ ვცნობთ ცხოველების, მათ შორის მწერების, ემოციას, ისინიც გათვალისწინებულნი იქნებიან მორალზე მსჯელობაში, – ამბობს დე ვაალი, – ქვები არ არიან. შეგრძნების უნარის მქონე არსებები არიან“.

თუმცა, ცხოველთა შინაგანი სამყაროს შემეცნების სურვილი სულ ახალი აღმოცენებულია და, ამასთან, საკამათოა. ზოგიერთი მეცნიერი მიიჩნევს, რომ სხვა სახეობების გონებაში ჩაწვდომა პრაქტიკულად შეუძლებელია. „ცხოველისთვის სუბიექტური გრძნობების მიწერა მათ ქცევაზე დაკვირვების შედეგად, მეცნიერება არ არის – უბრალოდ ვარაუდია“, – ამბობს კალიფორნიის ტექნოლოგიური ინსტიტუტის ნეირობიოლოგი, დევიდ ჯ. ანდერსონი, რომელიც ემოციებთან დაკავშირებულ ქცევას იკვლევს თაგვებში, ხილის ბუზებსა და მედუზებში. ცხოველთა ემოციების – მწუხარებისა და ემპათიის – მკვლევარ მეცნიერებს იმასაც კი აბრალებენ, რომ საკუთარი კვლევის ობიექტების ანთროპომორფიზაციას ახდენენ.     


      </p>


     







           
       
        <hr>
        <hr> 

    
        <footer>
            



            <p>
               <a href="https://mail.google.com/mail/u/0/?tab=rm&ogbl#inbox">G-mail: n.gabisonia.dmc19@gipa.ge</a>
               <hr>
               <a href="https://www.facebook.com/profile.php?id=100008197983150">Social media: Facebook</a>     



            </p>
        </footer>
       
    
    
    </body>
    
    </html>
